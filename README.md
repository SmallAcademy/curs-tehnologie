# Cursul STEAM

- **Vârstă:** 5-8 ani
- **Gadget-uri de ultimă generație, dar și activități offline:** Pe lângă roboți, circuite, kit-uri educaționale, imprimantă și creioane 3D, ne folosim și de activități "offline". Astfel, explorăm universul tehnologiei inventând povești, învățând despre bucle și secvențe logice, desenând sau participând la jocuri de echipă.
- **Copiii învață experimentând, prin activități practice:** Curs multidisciplinar, în care cei mici aprofundează și alte discipline, totul prin joacă și o educație practică: engleză, chimie, fizică, matematică, științe, inginerie, artă și noțiuni de cultură generală. Potrivit atât pentru fete cât și pentru băieți cu vârsta între 5 și 8 ani.

> La finalul cursului, copiii vor putea construi și controla un robot, vor înțelege cum funcționează curentul electric și folosi diverse componente electrice (inputs și outputs) și materiale pentru a-și crea invenții cu diferite grade de dificultate (mașini, catapulte etc.), vor știi să programeze folosind blocuri vizuale sau limbaje de programare și vor înțelege cum funcționează lucrurile din jurul lor.


## Discipline principale
- Elemente de TIC și programare
- Robotică
- Electronică
- Inginerie

## Discipline suport
- Matematică
- Fizică
- Chimie
- Explorarea mediului
- Arte plastice și abilități practice

## Competențe generale STEAM
- Utilizarea gândirii critice (capacitatea de analiză, interpretare, inferență, evaluare, explicare, auto-reflectare) în rezolvarea problemelor/ sarcinilor de învățare)
- Competențe digitale
- Luarea de decizii bazate pe informații cantitative în diferite contexte
- Realizarea de machete și modele care respectă cerințele cantitative și calitative și în același timp într-un mod creativ
- Utilizarea, în contextul unor activități practice, de tehnologii, gadget-uri, unelte precum: littleBits, mBot, tabletă, creion 3D, Kano
- Rezolvarea de probleme și realizarea de proiecte care implică construirea de machete, care integrează unele dintre tehnologiile enumerate mai sus, individual și în mediul colaborativ
- Găsirea și propunerea de soluții noi originale pentru a rezolva o problemă
- Competențe de colaborare și comunicare

## Competențe generale matematică și explorarea mediului
- Utilizarea numerelor în calcule elementare
- Evidenţierea caracteristicilor geometrice ale unor obiecte localizate în spaţiul înconjurător
- Identificarea unor fenomene/relaţii/ regularităţi/structuri din mediul apropiat
- Generarea unor explicaţii simple prin folosirea unor elemente de logică
- Rezolvarea de probleme pornind de la sortarea şi reprezentarea unor date
- Utilizarea unor etaloane convenţionale pentru măsurări şi estimări

## Competențe generale arte vizuale și abilități practice
- Explorarea de mesaje artistice exprimate în limbaj vizual într-o diversitate de contexte familiare
- Realizarea de creaţii funcţionale şi/sau estetice folosind materiale şi tehnici elementare diverse

---

# Ce este Small Academy?

Small Academy este un hub de educație iSTEAM, unde inovația, știința, tehnologia, inginerie, arta și matematica se îmbină sub forma unor activități, proiecte și experiențe de învățare practice și distractive pentru copii între 5 și 14 ani.

Misiunea noastră este să îmbogățim viața copiilor prin tehnologie și o educație experențială, centrată pe nevoile copiilor. Ne dorim ca cei mici să aibă parte de o experiență aplicată dincolo de cărți și teorie, să experimenteze, să creeze invenții și să înțeleagă lumea din jurul lor. Obiectivul nostru este să îi pregătim pe copii pentru profesiile viitorului, unde abilitățile digitale vor fi de nelipsit.

**Îți recomandăm și:** [cursul de programare](https://github.com/SmallAcademy/curs-programare), [cursul de robotică](https://github.com/SmallAcademy/curs-robotica).
